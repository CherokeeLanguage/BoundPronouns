Ạ²ni²³tạɂ³li ạ²ni²sgạ²ya a¹ni²no²hạ²li²³do³²he, ạ²hwi du¹ni²hyọ²he.
Sa¹gwu⁴hno ạ²sgạ²ya gạ²lo¹gwe³ ga²ne²he sọ³ɂị³hnv³ hla².
Na³hnv³ gạ²lo¹gwe³ ga²ne⁴hi u²dlv²³kwsạ²ti ge¹se³, ạ²le go²hu⁴sdi yu²³dv³²ne⁴la a¹dlv²³kwsge³.
A¹na³ɂi²sv⁴hnv go²hu⁴sdi wu²³ni³go²he do²jụ²wạ³ɂị²hlv,
na³hnv³ gạ²lo¹gwe³ ga²ne⁴hi kị²lạ²gwu ị²yv⁴da wị²du²³sdạ³yo²hle³ o²³sdạ²gwu nu²³ksẹ²stạ²nv⁴na ị²yu³sdi da¹sdạ²yo²hị²hv⁴.
U²do²hị²yu⁴hnv³ wu²³yo³hle³ ạ²le u¹ni²go²he³ gạ²nv³gv⁴.
Na³hnv³ gạ²lo¹gwe³ nị²ga²³ne³hv⁴na "ạ²hwi e¹ni²yo³ɂa!" u¹dv²hne.
"Ji²yo³ɂe³²ga" u¹dv²hne na³ gạ²lo¹gwe³ ga²ne⁴hi, a¹dlv²³kwsgv³.
U¹na³ne²lu²³gi³²se do²jụ²wạ³ɂị²hlv³ di³dla, nạ²ɂv²³hnị³ge⁴hnv wu²³ni³luh²ja u¹ni²go²he³ so²³gwị³li gạɂ³nv⁴.
"So²³gwị³lị³le³² i¹nạ²da²hị³si" u¹dv²hne³ na³ u²yo²hlv⁴.", ""Hạ²da²hị³se³²ga³" a¹go¹se²³le³.